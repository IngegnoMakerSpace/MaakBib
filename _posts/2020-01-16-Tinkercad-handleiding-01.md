---
layout: post
title:  "3D printer: aan de slag met Tinkercad"
authors: [sanne, benny]
lowtech: true
medtech: false
hightech: false
DIT: false
DIY: true
CHALLENGE: false
categories: [ tutorial, low, 3D-printer, Do It Yourself]
image: assets/images/2020-01-16-Tinkercad-handleiding-01/Tinkercad-handleiding.png
print: assets/images/2020-01-16-Tinkercad-handleiding-01/TINKERCAD handleiding.pdf
downloads: [assets/images/2020-01-16-Tinkercad-handleiding-01/TINKERCAD handleiding.pdf]
---
Je wil een 3D object maken en printen met de 3D printer? We leren je hier hoe. 

## Benodigdheden

* Computer met muis
* Toegang tot het internet
* 3D printer als je het wil afdrukken

## Wat is Tinkercad?
### Van tekening naar print

[Tinkercad](https://tinkercad.com) is een leuk en eenvoudig __online programma__ waarmee je 3D figuren kan modelleren. Deze 3D figuren kunnen later indien gewenst geprint worden met een 3D printer tot een echt object. 

Een 3D printer bouwt een object laag per laag op. Dit kan in verschillende materialen. De meest courante materialen zijn PLA en ABS. 

Met de meest eenvoudige printers zijn al heel veel dingen mogelijk. Je kunt bijvoorbeeld in verschillende kleuren printen en er zijn heel veel vormen mogelijk. Wel zijn de printbare objecten in grootte beperkt. Als je grotere objecten wil kun je die onderverdelen en later aan elkaar lijmen.

Opgelet: hoe groter je object, hoe langer het duurt om te printen! 

![3D pritner]({{ site.baseurl }}/assets/images/2020-01-16-Tinkercad-handleiding-01/tinkercad_01.png)

Er bestaan veel verschillende soorten 3D printers en veel verschillende prijsklasses. De goedkoopste zijn al verkrijgbaar vanaf 200 euro, de duurste zijn enkel voor grote bedrijven betaalbaar! 

## Tinkercad gebruiken
### STAP 1 - Tinkercad opstarten

Ga naar de website van Tinkercad: [tinkercad.com](https://tinkercad.com). 

Om het online teken programma te kunnen gebruiken moet je eerst een account aanmaken. Dit is volledig gratis. 
Rechts boven zie je de toolbar. Klik op **JOIN NOW**.

Vul de gevraagde gegevens in. Je zal een email nodig hebben om te kunnen inloggen.  Klik dan op 'Create Account'. Je ontvangt nu een welkomst e-mail en je account is aangemaakt.

### STAP 2 - Nieuw project aanmaken

Log in met je nieuw account. Je komt nu op jouw Tinkercad pagina. Hier kun je je profiel bewerken en nieuwe projecten aanmaken.

De projecten die je aanmaakt worden bewaart op je profiel. Je hoeft niets op je computer op te slaan. Je projecten zijn voor iedereen ter beschikking. En jij kan in ruil projecten van andere mensen gebruiken.

Om een nieuw ontwerp aan te maken klik je op `create new design`. 

![werkvlak]({{ site.baseurl }}/assets/images/2020-01-16-Tinkercad-handleiding-01/tinkercad_02.png)

Je krijgt nu **de workspace** te zien.

![werkvlak]({{ site.baseurl }}/assets/images/2020-01-16-Tinkercad-handleiding-01/tinkercad_03.png)

Zo ziet een nieuwe workspace er uit. Nu kun je beginnen met tekenen. Het blauwe geruite vlak is het workplane waar op gewerkt wordt. Je kunt dit beschouwen als het vlak waar de printer start. Alle 
objecten moeten dit vlak dus raken, anders print de printer in de lucht. 

### STAP 3 - Een vorm tekenen en verplaatsen

Tinkercad bevat enkele standaard vormen waarmee je heel veel kan doen. De lijst met vormen vind je rechts onder `Basic Shapes`.

![Basic Shapes]({{ site.baseurl }}/assets/images/2020-01-16-Tinkercad-handleiding-01/tinkercad_04.png)

Zoek de gewenste vorm in de lijst. Neem bijvoorbeeld de oranje cilinder. Klik erop en sleep hem naar het werkvlak. Laat het object los op de gewenste plaats.

Een vorm verplaatsen doe je door erop te klikken, de muis vast te houden en te slepen tot de juiste positie. Laat dan los. Hiermee verplaatst de vorm over het werkvlak. Wil je naar boven of onder toe bewegen, dan moet je aan de zwarte pijl bovenaan trekken.

![verplaatsen]({{ site.baseurl }}/assets/images/2020-01-16-Tinkercad-handleiding-01/tinkercad_05.png)

Voor precisiewerk kun je een vorm ook verplaatsen door de pijltjes toetsen op je toestenbord te gebruiken. Hiermee verplaats je het object telkens 1mm. 

Je kunt de vorm ook roteren door de zwarte pijlen te verslepen.
![roteren]({{ site.baseurl }}/assets/images/2020-01-16-Tinkercad-handleiding-01/tinkercad_06.png)

### STAP 4 - Camera standpunten
Met de camera kan je je object van alle standpunten bekijken om optimaal te werken.

Er zijn 2 manieren om de camera te gebruiken: 

* via de muis 
* via de Tinkercad camera toolbar


|               | Muis          | Toolbar  |
| -------------: |:-------------:| :-----:|
| Roteren       | Rechter muisknop| Blok linksboven verslepen  |
| Zoomen        | Scrollen      |  + en - knoppen |
| Beweeg workplane| Shift + Rechter muisknop     |     |
| Reset         |       |    Huisje |
| locatie zicht in selectiekader |      |  F toets  |

De toolbar bevat het kubus tool:

![kubus tool]({{ site.baseurl }}/assets/images/2020-01-16-Tinkercad-handleiding-01/tinkercad_07.png)

Sleep de kubus om te draaien, of dubbelklik op de kant die je wilt zien. Als je op het huisje klikt ziet alles er weer zo uit als in het begin, het icoontje eronder zet de focus op het geselecteerde object.

### STAP 5 - Verschalen, kopiëren en plakken

De standaard objecten hebben telkens dezelfde vorm en dimensies. Deze dimensies kunnen aangepast worden. Zo kun je van de kubus een rechthoek maken, enzovoort.

Om een object te verschalen moet je het natuurlijk eerst uit de lijst selecteren en plaatsen. Je kunt het object op 2 manieren verschalen.

1. Trekken aan de witte of zwarte vierkantjes die je op de figuur hieronder ziet. Deze tool is handig als je op zicht moet werken. Je kan ook op een vierkantje klikken en de maat invoeren.
![verschalen]({{ site.baseurl }}/assets/images/2020-01-16-Tinkercad-handleiding-01/tinkercad_08.png)

2. Gebruik de ruler tool, zie afbeelding hieronder in de rechterbovenkant. Je klikt op ruler icoon, dan op het object dat je wil aanpassen. Hiermee kun je direct afmetingen ingeven. Deze tool is handiger als je vooraf de dimensies weet
![ruler tool]({{ site.baseurl }}/assets/images/2020-01-16-Tinkercad-handleiding-01/tinkercad_09.png)

Soms heb je een object gemaakt dat meerdere keren gebruikt moet worden. Om niet telkens dezelfde stappen te moeten uitvoeren en tijd te besparen kun je die objecten gewoon kopiëren en plakken. Hier bestaan ook 2 manieren voor: 

1. Gebruik de kopieer en plak tool. Deze vind je links bovenaan onder edit. Je kan ook de sneltoeten `ctrl + c` en `ctrl + v` gebruiken. 

2. Door de `ctrl + d` toets te drukken na selecteren van een object. Dit staat voor *dupliceren* Daarna versleep je de kopie van het object.
![duplicate]({{ site.baseurl }}/assets/images/2020-01-16-Tinkercad-handleiding-01/tinkercad_10.png)

### STAP 6 - Holtes maken

Er zijn verschillende manier om holtes te maken. 

1. Gebruik de standaard `Hole tool`. Deze bevat een *box hole* en een *cilinder hole*.
![holes]({{ site.baseurl }}/assets/images/2020-01-16-Tinkercad-handleiding-01/tinkercad_11.png)

2. Gebruik eender welke andere vorm en klik op 'Hole' in het voorbeeld hieronder. Dit maakt van je vorm een hole
![holes]({{ site.baseurl }}/assets/images/2020-01-16-Tinkercad-handleiding-01/tinkercad_12.png)

Bij beide tools moeten het object waaruit je iets wil snijden en de hole vorm beide geselecteerd worden (gebruik hiervoor de linker muis toets en sleep een kader rond alle objecten die je wil combineren) en **gegroepeerd** worden opdat een gat zou ontstaan. Doe dit door rechts bovenaan de `'`Group`'` tool (of `CTRL+G`) te gebruiken. Om later nog aanpassingen te kunnen doen kun je ze ook weer *ungroupen*.

![holes]({{ site.baseurl }}/assets/images/2020-01-16-Tinkercad-handleiding-01/tinkercad_13.png)

Met als resultaat na groeperen:

![groeperen]({{ site.baseurl }}/assets/images/2020-01-16-Tinkercad-handleiding-01/tinkercad_14.png)


### Tips & Tricks 

De fijne rasterlijnen van het werkvlak liggen 1 mm uit elkaar, de dikkere lijnen 10 mm. Je kunt deze afstand gebruiken tijdens het modelleren. 

* Om een stap terug te keren gebruik je druk `ctrl + z` in. Je kunt bovenaan rechts ook een pijltje vinden met `Undo`. Dit doet hetzelfde. 
* Gebruik de `Workplane tool` om te kunnen tekenen op andere vlakken dan het grondvlak. Dit wordt gebruikt om je model op te bouwen. 
* Gebruik de `Ruler tool` om alle afmetingen weer te geven en aan te passen. Gebruik de tab toets om te verspringen tussen de afmetingen. Zorg ervoor dat de basis van je vorm altijd op 0 mm hoogte van het werkvlak ligt, anders kun je niet printen.
* Om gemakkelijk 90° te roteren kun je de shift toets gebruiken. Als deze toets ingedrukt wordt tijdens het roteren zul je telkens 45° draaien. 
* Je kunt verschillende vormen tegelijk verslepen of verschalen door ze samen te selecteren. Doe dit door de shift toets in te drukken en op de vormen te klikken. Klik gelijk waar in het vlak om de selectie ongedaan te maken.
* Er is ook een `Align` tool waarbij je verschillende objecten kunt uitlijnen, bv rechts, in het midden of links
* Er is ook een `Mirror` tool waarbij je objecten kunt spiegelen
* Klik op de naam in de linkerbovenhoek om je ontwerp een goede naam te geven

## Toepassen van deze handleiding

We hebben twee voorbeelden waarbij we stap voor stap uitleggen hoe een object te maken. Doe minstens 1 van deze om expert in Tinkercad te worden!

* Voorbeeld 1: [een 3D print boot maken]({{ site.baseurl }}/Tinkercad-handleiding-02)
* Voorbeeld 2: [een 3D print uil maken]({{ site.baseurl }}/Tinkercad-handleiding-03)

## MEER VOORBEELDEN

Tinkercad is een open community. Dit wil zeggen dat je het werk van anderen ook kunt gebruiken en aanpassen! Alle modellen kun je in de 3D gallery van Tinkercad terugvinden. Klik op `Copy & Tinker` en je kunt aan de slag. Voorbeelden vind je op [https://www.linkercad.com/things/](https://www.linkercad.com/things/)

Wil je je eigen cookie cutter maken? Weg met ronde koekjes, maak je eigen unieke vorm en print deze in 3D. Je kan deze maken op de site [http://www.cookiecaster.com/](http://www.cookiecaster.com/)

MakerBot is een 3D printer. Er bestaat hier ook een community pagina, Thingiverse, van waar je allerhande leuke projecten kunt vinden en 3D objecten. Aan de slag! [http://www.thingiverse.com/](http://www.thingiverse.com/)

## REFERENTIES
Gebaseerd op handleidingen van 3D Vinci: http://www.3dvinci.net/PDFs/GettingStartedinTinkercad.pdf 
 
Gebaseerd op handleidingen van Tinkercad: Getting started with tinkercad 
https://www.tinkercad.com/about/learn 

Gebaseerd op Paper owl box: http://www.instructables.com/id/Paper-Owl-Box/ 

Afbeeldingen van:

* http://www.brit.co/makexyz/ 
* http://3dvinci.blogspot.be/2012/08/getting-started-in-tinkercad.html 
* http://www.solidsmack.com/cad/3d-printers-never-fear-the-brand-new-tinkercad-is-finally here/ 
* http://tinkercadpenguins.tumblr.com/post/104101137225/sneak-peek-excerpts-from-the penguinarmy-3d 
* http://community.futureshop.ca/t5/Tech-Blog/Welcome-to-the-exciting-world-of-3D-Printers/ ba-p/488792
* decreatievestem.be

## Voorbeelden
Heb je een foto van je 3D print? Stuur hem ons!